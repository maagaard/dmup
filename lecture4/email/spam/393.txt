

From maillist@aidoh.dk Thu Apr 29 15:40:47 MET 1999
Received: from mail-hotel.dk ([195.41.82.145] (may be forged))
	by eivind.imm.dtu.dk (8.8.6 (PHNE_14041)/8.8.6) with SMTP id PAA01626
	for <fnielsen@eivind.imm.dtu.dk>; Thu, 29 Apr 1999 15:40:46 +0200 (METDST)
Message-Id: <199904291340.PAA01626@eivind.imm.dtu.dk>
Received: from 195.41.82.145 [195.41.82.145] by mail-hotel.dk
  (SMTPD32-4.06) id A06938000D8; Thu, 29 Apr 1999 15:36:41 +0100
Received: from  ( [206.48.246.33]) by  with SMTP (MailShield v1.5); Thu, 29 Apr 1999 15:36:39 +0200
From: mexico <maillist@aidoh.dk>
To: <fnielsen@eivind.imm.dtu.dk>
Date: Thu, 29 Apr 1999 08:42:00 -0600
Subject: SKAMMENS NOBELPRIS I MEXICO CITY
Reply-To: maillist@aidoh.dk
MIME-Version: 1.0
Content-Type: text/plain; charset=us-ascii
Content-Transfer-Encoding: 7bit
X-Priority: 3
X-SMTP-HELO: netcard4386
X-SMTP-MAIL-FROM: maillist@aidoh.dk
X-SMTP-RCPT-TO: fnielsen@eivind.imm.dtu.dk
X-SMTP-PEER-INFO:  [206.48.246.33]
Status: RO
X-Status: 

Obs: vores 2 bærbare computere, som vi sender fra i Mexico, er blevet ramt af 
Tjernobyl virus, der har slettet vores harddiske. Hvis du har sendt noget til 
os på mailingsliste mellem den 16. og 25. april er det forsvundet, derfor vil 
vi bede dig sende det igen selvom det er lidt besværligt. Dette er selvfølgelig 
særlig irriterende, hvis du blot vil slettes fra mailinglisten, men det er en 
af de ting, der desværre sker, når man sender igennem systemer under umulige 
forhold. Til gengæld er vi sikre på, at vi ikke  har  givet den videre.



SKAMMENS NOBELPRIS I MEXICO CITY

Den danske skulptur SKAMSTØTTEN bliver lørdag  midtpunkt i en af verdens  største 
1.maj-demonstration når over 1/2 million mennesker samles foran det mexicanske 
parlament for at markere deres krav om social retfærdighed.

Skulpturen der er en 8 meter høj obelisk af 50 forvredne menneskekroppe  er skabt 
af den danske billedhugger, Jens Galschiøt. Den er kommet til Mexico i samarbejde 
med CNI (en sammenslutning af oprindelige indianske folk) og kultur&teaterorganisationen 
CLETA for at sætte fokus på den mexicanske regerings behandling af den oprindelige 
indianske befolkning. Den blev opstillet i Chapultepecparken søndag den 18.april 
med deltagelse af hundredvis af latinamerikanske teaterfolk fra CLETAs teaterfestival, 
der dagen igennem opførte teaterstykker rundt omkring skulpturen under stor opmærksomhed 
fra en pæn del af de flere hundredtusinde mexicanere, der havde valgt at lægge 
deres søndagstur i Chapultepecparken.

Skamstøtten indgår i et globalt netværk af lignende skulpturer, der som et skulpturelt 
opråb skal sætte fokus på forbrydelser og voldelig undertrykkelse. 

Den første skulptur blev opstillet i Hong Kong kort før Kinas overtagelse i 1997. 
Skulpturen satte fokus på massakren på Den Himmelske Fredsplads, og opstillingen 
udløste voldsomme konfrontationer i Hong Kongs parlament, hvor op til 40% af 
parlamentsmedlemmerne udvandrede, fordi flertallet ikke ville opstille Skamstøtten 
officielt. Senere deltog skulpturen som midtpunkt i en stor mindehøjtidelighed 
med 50.000 deltagere for ofrene fra Tian An Men i Peking 1989. Efter mindehøjtideligheden 
tog de kinesiske studenter den tre tons tunge skulptur til sig, og efter voldsomme 
konfrontationer mellem studenter og politiet lykkedes det ved indblanding fra 
den engelske guvernør at få skulpturen opstillet på Hong Kong Universitet. Skulpturen 
er nu et af de mest kendte symboler på undertrykkelse af ytringsfriheden i Asien, 
og opstillingen i Chapultepec-parken blev omtalt i mange asiatiske aviser.

Opstillingen ved Casa del Lago har en vigtig symbolsk betydning, da det var på 
dette sted, at Zapatistbevægelsen oprettede et såkaldt Aguascalientes (befriet 
område) 14. januar 1996. To dage senere ryddede militæret området for at forhindre 
zapatisterne i at få et brohoved i Mexico City. CLETAs folkelige teaterforum, 
som lå på stedet blev ødelagt, så der samtidig blev sat en stopper for den regeringskritiske 
teaterorganisations optræden i Chapultepec-parken.

Under åbningstalen udtalte repræsentanten for CNI (Consejo Nacional Indígena), 
at der denne dag burde have været repræsentanter fra den civile organisation 
'Las Abejas' ('Bierne') tilstede, men at disse repræsentanter blev myrdet af 
paramilitære grupper under massakren i Acteal i december 1997. CNI mente, at 
det er et meget vigtigt tidspunkt at stille statuen op på, da den mexicanske 
regering netop nu optrapper militærets tilstedeværelse i Chiapas, og som sådan 
hindrer opbygningen og udviklingen af tålelige vilkår for den indianske befolkning 
i provinsen. Repræsentanten for CNI kiggede på Skamstøtten, der i stor grad udtrykker 
smerte, og udtalte: "Vores Skamstøtte repræsenterer en del af virkeligheden, 
der vedkommer os alle, og netop det, at folkeslag og kunstnere står sammen, skaber 
en bedre fremtid for  alle".

Den danske kunstner, Jens Galschiøt, som var tilstede ved indvielsen, talte om 
den internationale sammenhæng, som Skamstøtten indgår i, og at den mexicanske 
skamstøtte nu skal finde sin funktion i den nationale konflikt i Mexico imellem 
de oprindelige folk og den mexicanske regering. Skamstøtten er en gave fra den 
danske kunstner til den indianske befolkning i Mexico. Den tre tons tunge skulptur 
bliver stående i Chapultepec-parken indtil 1. maj, hvor den bliver stillet foran 
det mexicanske parlament som midtpunkt for 1. maj-demonstrationen i Mexico City. 
Zapatisterne fra Chiapas har bebudet at de vil komme til Mexico City for at deltage 
i opstillingen af skulpturen.

Senere - d. 3.maj - bliver Skamstøtten en del af en teater og kulturkaravane 
fra Mexico City til provinsen Chiapas. Undervejs skal den opstilles i byer hvor 
der har været og er konflikter mellem den indianske befolkning og regeringen. 
Om Skamstøtten finder sin endelige plads i Chiapas, hvor Acteal-massakren fandt 
sted er usikkert, da provinsen lige nu befinder sig i en slags undtagelsestilstand 
hvor 70.000 regeringstropper er udstationeret for at opretholde "ro og orden".


Billedmateriale er tilgængeligt på internettet: http://www.aidoh.dk


Kontaktadresser:

Jens Galschiot.
Banevaenget 22
DK-5270 Odense N
Denmark

Tel: +45-6618 4058
Fax: +45-6618 4158
E-mail: aidoh@aidoh.dk

Mobiltelefon i Mexico (indtil 18.5.99):(52) 73 27 45 11.





















Art In Defence Of humanism.(Aidoh) Info netværk 
Banevænget 22 - DK-5270 Odense N - Danmark
Tlf.: +45 6618 4058 - Fax: +45 6618 4158
Internet: www.aidoh.dk - E-mail: aidoh@aidoh.dk 
Aidoh info: Maillist@aidoh.dk
Vil du slettes fra netværket  tryk på "svar til forfatter" og skriv "slet mig" 
i emneboksen, 
Vil du optages i netværket send din emal , skriv du vil optages og  vi vil sættet 
dig på listen


