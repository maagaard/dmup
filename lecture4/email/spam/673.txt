

From aidoh@aidoh.dk Thu Nov 11 23:17:27 MET 1999
Received: from mail1.mail-login.dk ([195.97.150.188])
	by eivind.imm.dtu.dk (8.9.3 (PHNE_18979)/8.8.6) with ESMTP id XAA25705
	for <fnielsen@eivind.imm.dtu.dk>; Thu, 11 Nov 1999 23:17:26 +0100 (MET)
Received: from station-1 [195.215.234.8] by mail1.mail-login.dk
  (SMTPD32-5.05) id A08112800EA; Thu, 11 Nov 1999 23:17:37 +0100
From: "Jens Galschiøt (AIDOH)" <aidoh@aidoh.dk>
To: "" <fnielsen@eivind.imm.dtu.dk>
Date: Thu, 11 Nov 1999 23:20:52 +0100
Subject: Fernisering på mexico udstilling
Reply-To: maillist@aidoh.dk
MIME-Version: 1.0
Content-Type: text/plain; charset=us-ascii
Content-Transfer-Encoding: 7bit
X-Priority: 3
Message-Id: <19991111231746.SM00146@station-1>
Status: RO
X-Status: A

Kære  ,aidoh netværk
Hermed følger en pressemeddelelse og invitation til fernisering på nogle forhåbentlig 
spændene udstilliger.
				Jens Galschiøt

			************************************

			Pressemeddelelse 11.11.99: 

Indianerbørn udstiller i Odense

Den fynske billedhugger Jens Galschiøt genåbner efter storbrand som fugl Fønix 
sit værksted i Odense med mexicanske kæmpemalerier, der skal skabe dialog med 
danske unge.

Udstillingen Colerín Colorado løber fra d. 18/11 - 99 til d. 16/12 - 99 og åbnes 
af rådmand Ruth Larsen. De mange malerier er lavet kollektivt af børn og unge 
fra mexicanske indianerstammer. De fortæller historier i et frodigt latinamerikansk 
billedsprog om indianernes myter og kultur.
Billederne er af meget stort format, nogle er på over 60 m2. Det kræver selvsagt 
store udstillingsfaciliteter, hvad der netop er til rådighed i den store hal 
hvor Galschiøt har indrettet sit galleri. Her er der i mere end én forstand højt 
til loftet.
Billederne er malet i Mexico i 1993 på initiativ af skuespillerinden Ofelia Medina, 
kendt i Mexico og Latinamerika fra filmen, hvor hun spillede Frida Kahlo. Udstillingen 
er for første gang kommet på Europa-turné på initiativ af TINKU i Ålborg, der 
støtter udviklingen af de oprindelige folks kultur.
Hverdag med og uden lagkage
En initiativgruppe har igangsat et projekt, der med afsæt i de mexicanske børnemalerier 
skal inddrage over 10 udvalgte grupper af danske børn og unge. Gruppen består 
af Galschiøt, formanden for Pædagogisk Medhjælperforbund Jesper Kinch-Jensen 
og Erik Rasmussen fra kulturprojektet Rampelyset.
De mexicanske indianerbørn skildrer i sprudlende farver deres livsvilkår, som 
langtfra består af lutter lagkage. Det skulle gerne inspirere de danske børn 
til at male deres livs-situation, der om end der ikke mangler lagkage, indeholder 
konflikter, som for den enkelte kan være nok så påtrængende.
Hver gruppe skal på et lærred på 25 m2 give udtryk for hvad de ser som brændpunkter 
i deres liv. Dertil får de råd og vejledning fra fynske billedkunstnere. På denne 
måde vil de meget forskellige grupper unge give et kalejdoskopisk indblik i unges 
livsbetingelser i dagens Danmark.
De danske børns malerier danner grundlag for udstillingen Brændpunkter, der åbnes 
af Borgmester Anker Boye d. 1/12 - 99, midt i den mexicanske udstilling. På denne 
måde skabes der en dialog imellem børn og unge med meget forskellige livsbetingelser.
Der er oprettet en Internet-side hvor man løbende kan følge med i de hundredvis 
af børn og unges aktiviteter: www.galschiot.dk/galleri 
Skamstøtten i Mexico
Galschiøt opstillede i april '99 en otte meter høj Skamstøtte i Mexico som protest 
mod overgrebene på den oprindelige befolkning. Myndighederne bifaldt ikke 'Støtten', 
men kvitterede med en udvisning af kunstneren der skabte skandale i store dele 
af Latinamerika. De oprindelige folks råd svarede igen ved at anlægge retssag 
mod regeringen for uberettiget udvisning.
Et filmhold var i Mexico i over en måned og filmede begivenhederne. Fotografen 
Niels Madsen har nu klippet optagelserne sammen til dokumentar-filmen Skamstøtten 
i Acteal, der har premiere ved ferniseringen af Mexico-udstillingen torsdag d. 
18.11 kl.16.00.
Yderligere oplysninger og fotos kan findes på Internettet: www.galschiot.dk/galleri


		**********************************************************************
					INVITATION

Vi har hermed fornøjelsen at invitere dig med ledsagere til fernisering på denne 
flotte udstilling med naivistisk kunst fra Mexico:

Colorín Colorado
Fernisering torsdag den 18. november 1999 kl. 16-19.00-
i Galleri Galschiøt
Udstillingen åbnes af
Odenses rådmand for børn og unge Ruth Larsen kl.16.30

Udstillingen er åben mandag til fredag kl. 9-16, søndag kl. 10-16 indtil 16.12

Colorín Colorado arrangeres af en initiativgruppe bestående af Jens Galschiøt, 
formanden for Pædagogisk Medhjælperforbund Jesper Kinch-Jensen og Erik Rasmussen 
fra kulturprojektet Rampelyset.
Malerierne er fremstillet af børn og unge fra indianerstammerne i Mexico og er 
så store, at vi har måttet inddrage bronzestøberiet for at få plads til dem. 
For at skabe en dialog, har vi inviteret 10 grupper af danske børn med meget 
forskellige livsbetingelser til på 25 m2 store lærreder at male, hvad der er 
vigtigt for dem. Denne dialog danner grundlag for en ny udstilling Brændpunkter 
der integreres i Colorín Colorado og åbnes af borgmester Anker Boye onsdag den 
1.12. kl.14.30

	Venlig hilsen

	
Jens Galschiøt ,Jesper Kinch-Jensen og Erik Rasmussen 




Fugl Fønix

Vi har valgt at genåbne galleriet med denne dejlige mexicanske udstilling.
Værkstedet brændte i april og har siden været under genopbygning. Det har kostet 
forsikringsselskabet mange penge og os mange grå hår. Men vi er ved at være færdige 
og med denne farverige udstilling vil vi rejse os, som en fugl Fønix fra asken 
og børste støvet af vingerne.
Opbygningen har givet anledning til en re-organisering af hele området. Vi har 
bl.a. fået mulighed for at etablere en lille butik med værkstedets smykker og 
Fyns største udvalg af håndlavede sterling-sølvkæder.
                                                                             
                  Jens Galschiøt og Kurt Hansen


Galleri Galschiøt
Banevænget 22 - 5270 Odense N - Tlf.: 6618 4058 - Privat tlf.: 6614 4038 - Fax: 
6618 4158
E-mail: aidoh@aidoh.dk  - Internet: www.aidoh.dk 

